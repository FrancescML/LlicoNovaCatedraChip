<!-- Posar aquesta imatge al començament de cada lliçó -->
<img src='../logos/illustracio1.png' alt="Circuits digitals" style=" float: left; border-radius: 8px; height: 120px; text-align: right;"/>
<img src='../logos/LogoCatedraCHIPBlanc.jpg' alt="Logo Càtedra Chip" style="float: right; border-radius: 8px; height: 120px; text-align: right;"/>
<div style="clear: both;"></div>
<br>


# Circuits Bàsics

Comencem pels circuits digitals aritmètics més bàsics, com els Half adder, els Full adder, i els comparadors de bits.

## EXEMPLE: Semisumador (*Half Adder*)
El semisumador (*half adder* en anglès) és la base dels sumadors complets (full adders) i de les sumes de n bits.

El semisumador pren dos bits, $A$ i $B$, i en fa la suma. La sortida és un bit amb el resultat de la suma més un bit de ròssec.

La taula de veritat de la funció que volem implementar és la següent:

| $A$ | $B$ | $Suma$ | $Carry$ |
|:---:|:---:|:---:|:---:|
| 0 | 0 | 0 | 0 |
| 0 | 1 | 1 | 0 |
| 1 | 0 | 1 | 0 |
| 1 | 1 | 0 | 1 |


Quan A i B són 1, la suma es desborda, no es pot representar amb un sol bit de sortida. El resultat d’aquest desbordament és el bit de ròssec (*carry*) que representa un dígit d'ordre superior.


Podem utilitzar Mapes de Karnaugh o les regles de l'Àlgebra de Boole per deduir les dues expressions booleanes simplificades que descriuen la lògica del circuit:

$Suma= \bar{A}·B + A·\bar{B}= A \: XOR \: B$

$Carry= A·B$

Així doncs, el circuit que implementa aquest Semisumador (*Half Adder*) el següent:

<img src='./halfadder.png' alt="Circuit semisumador" style="display:block; width:250px; margin:0 auto; border-radius: 8px;"/>
<center><i>Circuit semisumador</i></center>

Aquest circuit és l'element fonamental per a la construcció de sumadors complets i sumadors de n bits.

## EXEMPLE: Sumador complet (*full adder*)

El sumador complet (*Full adder*) suma 3 bits d'entrada. Els bits $A$ i $B$ més un bit de ròssec d'entrada $C_{in}$. Representa una suma de dos bits que té en compte un possible bit de ròssec provinent d'una suma anterior dins una cadena de sumes.
La seva sortida és un bit, resultat de la suma, i un bit de ròssec de sortida $C_{out}$.

La taula de veritat del circuit és:

| $A$ | $B$ | $C_{in}$ | $Suma$ | $C_{out}$ |
|:---:|:---:|:---:|:---:|:---:|
| 0 | 0 | 0 | 0 | 0 |
| 0 | 1 | 0 | 1 | 0 |
| 1 | 0 | 0 | 1 | 0 |
| 1 | 1 | 0 | 0 | 1 |
| 0 | 0 | 1 | 1 | 0 |
| 0 | 1 | 1 | 0 | 1 |
| 1 | 0 | 1 | 0 | 1 |
| 1 | 1 | 1 | 1 | 1 |


Podem utilitzar Mapes de Karnaugh o les regles de l'Àlgebra de Boole per deduir les dues expressions booleanes simplificades que descriuen la lògica del circuit:

$Suma= A \: XOR \: B \: XOR \: C_{in}$

$Cout= A·B + B·C_{in} + A·C_{in} = A·B + C_{in} · (A \: XOR \: B)$


Així doncs, el circuit que implementa un sumador complet (*Full Adder*) aquesta funció és el següent:


<img src='./fulladder.png' alt="Sumador complet" style="display:block; width:600px; margin:0 auto; border-radius: 8px;"/>
<center><i>Sumador complet</i></center>


Aquest circuit es pot interpretar com a dos semisumadors amb una porta OR per al bit de ròssec de sortida:

<img src='./fulladder_2.png' alt="Sumador complet" style="display:block; width:600px; margin:0 auto; border-radius: 8px;"/>
<center><i>Sumador complet</i></center>

## EXEMPLE: Comparador
En aquest exemple veurem un circuit comparador que pren bits, $A$ i $B$ i els compara. 

Els circuits comparadors tenen 3 sortides: La primera indica si $A$ és més gran que $B$, la segona segona s'activa si $A$ és igual a $B$ i la tercera indica si $A$ és més petita que $B$.
La taula de veritat, amb aquestes entrades i sortides, és la següent:

| $A$ | $B$ | $A<B$ | $A=B$ | $A>B$ |
|:---:|:---:|:---:|:---:|:---:|
| 0 | 0 | 0 | 1 | 0 |
| 0 | 1 | 1 | 0 | 0 |
| 1 | 0 | 0 | 0 | 1 |
| 1 | 1 | 0 | 1 | 0 |

Les expressions booleanes simplificades que descriuen la lògica del circuit són:

$A<B =\bar{A}B$

$A=B = \bar{A}\bar{B} + A B = A \; XNOR \; B$

$A>B =A \bar{B}$

Així, el circuit comparador és el següent:

<img src='./comparador.png' alt="Circuit comparador" style="display:block; width:400px; margin:0 auto; border-radius: 8px;"/>
<center><i>Circuit comparador</i></center>


## EXEMPLE: Sumador de diversos bits

Amb el sumador complet (*Full Adder*) i el semisumador (*Half Adder*) es poden construir circuits més grans, com ara els sumadors de propagació de càrrega (*ripple-carry adders*), que permeten sumar números binaris de diversos bits.

Per exemple el següent sumador de quatre bits:

<img src='./blocsumador4bits.png' alt="Sumador de 4 bits" style="display:block; width:600px; margin:0 auto; border-radius: 8px;"/>
<center><i>Sumador de 4 bits</i></center>




## Exercicis a Jutge.org: [Introduction to Digital Circuit Design](https://jutge.org/courses/JordiCortadella:IntroCircuits)


[Half adder](https://jutge.org/problems/X27385_en)

[Full adder](https://jutge.org/problems/X12983_en)

[1-bit comparator](https://jutge.org/problems/X60848_en)


<small>*Recorda que per accedir als exercicis i que el **Jutge** valori les teves solucions has d'estar inscrit al [curs](https://jutge.org/courses/JordiCortadella:IntroCircuits)*. Troba totes les instruccions [aqui](../Inici/instruccions.md)</small>

<!-- Aquesta imatge ha d'anar al final de cada lliçó, ja sigui amb aquesta línia o dins la signatura. Deixar comentat si ja està a la signatura-->
<br>
<br>
<img src='../logos/TotsLogosBlanc.png ' alt="Logos Càtedra Chip" width="100%" style="display:block; margin:0 auto; border-radius: 8px;"/>


<Autors autors="xcasas fmadrid jordic"/>