# Eines de programació

<img src='./installacio.png' style='height: 8em; float: right; margin: 2em 0 1em 1em;'/>

Fins ara, tots els programes que heu escrit i executat en aquestes lliçons han estat dins de les pròpies pàgines de web. Aquesta opció està bé per començar i seguir els tutorials, però per programar de forma més professional, cal que ho fem directament damunt del nostre ordinador, desant els programes al nostre disc i utilitzant eines potents.

Per seguir aquest curs, només necessitareu instal·lar dues eines:

- La primera és l'**intèrpret de Python**, és a dir, el motor que executa els programes en Python i dóna la possibilitat d'afegir-li noves capacitats.

- La segona és l'**editor de codi**, és a dir, l'eina que permet escriure i modificar programes, desar-los, recuperar-los,...

A continuació s'explica com instal·lar aquetes eines necessàries per poder programar al vostre ordinador i seguir el curs. Les instruccions que es donen depenen lleugerament del vostre sistema operatiu i prenen una mica de temps a portar-se a terme, però només les haureu de seguir un cop.

<Autors autors="jpetit"/>